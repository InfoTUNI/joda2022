---
layout: default
title: Suorittaminen / JODA 2022
---

### TODO:

* Varmista että kaikki suorittamiseen liittyvät päivämäärät ovat näkyvissä tässä dokumentissa. Nyt puuttuu tieto harjoitustyön vaiheiden päivämäärästä.
* Tästä dokumentista on syytä tehdä indeksisivu, josta käsin voi helposti siirtyä työstämään opintojakson suoritusvaatimuksia annetun aikataulun mukaisesti.**

# Suorittaminen

Opintojaksosta voi kerätä yhteensä 30 pistettä.
Oppimispäiväkirjasta on tarjolla 18 pistettä ja
harjoitustyöstä 12 pistettä. Katso [pisteytyksen yksityiskohdat](#pisteytys).

Suorittaminen edellyttää yhteensä 15 pisteen keräämistä.

Tiivis ohje oppimispäiväkirjan kirjoittamiseen:

1. Kerro osallistuitko viikon opetukseen ja kuvaa päiväkirjan laatimisessa käyttämäsi aineisto.
2. Tiivistä jokaisen luentoviikon keskeiset asiat tekstiksi.
3. Kirjaa lisäksi ylös viisi oivallusta tai tärkeintä oppimaasi asiaa erilliseksi listaksi.
4. Listaa yhdestä kolmeen kehityskohdetta tai flippausvinkkiä luentoviikolle.
5. Kokoa noin kymmenen koodirivin demo viikon aikana oppimastasi. 

Oppimispäiväkirja karttuu noin yhdellä-kahdella A4-sivulla viikossa.

Perusta oppimispäiväkirjaa varten verkkoon dokumentti, jota päivität kevään mittaan luentojen edetessä. Parhaassa tapauksessa toteutat oppimispäiväkirjan Jupyter-työkirjana (notebook) ja jaat sen esimerkiksi Githubissa, [Tampereen yliopiston Gitlabissa](https://course-gitlab.tuni.fi/) tai suoraan Google Colabissa.

**Kerro [oppimispäiväkirjan osoite Moodlessa](https://moodle.tuni.fi/mod/assign/view.php?id=1628545) viimeistään tiistaina 12. huhtikuuta kello 17.**

Oppimispäiväkirjat arvioidaan seuraavien kriteerien perusteella:

* **Kattavuus ja oikeellisuus:** Kiitettävä oppimispäiväkirja kattaa toteutuskerran kokonaisuutena ja on asiasisällöltään moitteeton. Välttävä päiväkirja sisältää hajanaisia havaintoja joista merkittävä osa on virheellisiä.

* **Soveltava vastaan luettelomainen:** Kiitettävässä oppimispäiväkirjassa opiskelija jalostaa luennolla esitettyjä ajatuksia edelleen ja muodostaa viikon teemasta eheän kokonaisuuden. Välttävässä oppimispäiväkirjassa opiskelija toistaa luennolla läpikäydyt asiat sellaisenaan.

* **Pohdiskelu ja reflektointi:** Kiitettävässä oppimispäiväkirjassa opiskelija peilaa viikon teemoja omaan osaamiseen ja pohtii teemoja myös harjoitustyön näkökulmasta. Välttävässä oppimispäiväkirjassa asiat on esitetty annettuina ja irrallisina toteamuksina.

Demokoodi voi olla valmistakin. Mukauta ja kommentoi kuitenkin koodia siten, että se demoaa viikon aikana oppimaasi. Pyri varmistamaan, että koodin tuottamat listaukset ja visualisoinnit ovat oppimipäiväkirjan tarkastajan nähtävissä. Lähdeviittaus on paikallaan myös koodin tapauksessa.

**Palauta oppimispäiväkirja samassa yhteydessä kuin harjoitustyö, viimeistään maanantaina 30. elokuuta 2021 kello 17.** Katso ohjeet palautukseen [harjoitustyöohjeesta](https://infotuni.github.io/joda2021summer/harjoitustyo/#loppuraportti).

## Pisteytys

Harjoitustyöstä on jaossa yhteensä 18 pistettä. 12 harjoitustyöpistettä vaikuttaa suoraan arvosanaan.

**Harjoitustyön vaiheittaiset toteutukset on palautettava Slackiin viimeistään maanantaina 30.8. kello 17 harjoitustyöhjeen mukaisesti.**

Ylittävät pisteet korvaavat huonosti menneen kohdan oppimispäiväkirjan arvostelussa, joka muodostuu kolmesta kuuden (6) pisteen kokonaisuudesta (kattavuus ja oikeellisuus, soveltava vastaan luettelomainen, pohdiskelu ja reflektointi).

## Arvosana

|Pisteitä        | Arvosana           |
| -------------  |-------------|
| 27 tai enemmän | 5 |
| 24-26          | 4      |
| 21-23          | 3      |
| 18-20          | 2      |
| 15-17          | 1      |

Hyväksytty suoritus edellyttää lisäksi vähintään yhdeksän (9) pisteen keräämistä oppimispäiväkirjasta.
